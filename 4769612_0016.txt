X

niis? -— Verum hoc est, atque probe notandum, neque vero talis narrationis discrepantia
in Plutarcho ostendere potest. Pugnant tam multa in hac Caesaris vita cum iis, quae
sunt apud Suetonium aliosque, quaeque apud utrumque simili modo narrata exstant, tam
diverso ordine sunt disposita atque inter se conjuncta, ut omnino dubium esse non
possit, e diversis utrumque sua hausisse fontibus. Quid igitur mirum, si etiam hac in re
alios auctores Plutarchum, alios Suetonium atque Vellejum secutum esse deprehendamus?
lmmo id contendam, nostra demum h. l. explicatione probata, singularum narrationis
Plutarcheae partium nexum atque conjunctionem posse intelligi atque explicari, ceterorum
interpretationi si te adscripseris, omnia videri incredibilia atque plane αἰνιγματώδη. Caesar
Corneliam ut dimittat nullo modo adduci potest — hostis enim fuit atque adversarius
Sullae, oderat Sullam, ob necessitatem cum Mario (sic enim explicant vulgo, quae sequun—
tur; quam vere infra videbimus). Nihilo minus Sulla, dum in alios saevit, intactum Cae-
sarem atque inviolatum relinquit, quod ille non satis habens, sacerdotium petiturus in pub-
licum prodit etc. Cur tandem per Deos immortales Sulla tantopere Caesar ut dimitteret
Corneliam nitebatur? Nolebat enim, Schmiederum si audias, quemquam amicorum per
uxorem hostium suorum esse propinquum. — Ain’ tu? Sullam, qui paullo post amicis
quibusdam Caesaris, ne interficeret eum deprecantibus, responderit, stultos eos esse, si huic
puerulo multos inesse Marios non viderent, Sullam illum dico et ipsum tam stultum fuisse
putemus, ut Caesarem, Mariorum cognatum, et quasi vindicem relictum, amicum sibi esse,
aut, si modo Cinnae filiam dimisisset, amicum sibi futurum arbitraretur?

Aut qui potest credi, virum illum vehementissimum (Cic. Philipp xl, 1, 1: L. Cinna
crudelis, C. Marius in iracundia perseverans, L. Sulla vehemens) satis habuisse, ut Caesa-
rem, qui Corneliam non dimittendo, non dico animum hostilem, at tamen animum con-
stantem, flectique nescIum testatus esset ipsi, uxoris dote pr1varet, hoc sacto omnino ratio-
nem ejus amplius non habuisse? Haec certe ab omni verisimilitudine tam sunt aliena,
ut Plutarchum, sapientissimum scriptorem, de iis ne cogitasse quidem persuasum habeam.
Nostra vero ratione omnia plana: Sulla timebat Caesarem atque oderat3 (eam enim inesse
sententiam verbis quae sequuntur αἰτία δὲ Καίσαρι τῆς πρὸς Σύλλαν ἀπεχθείας etc.
statim probabimus) videbat juvenem erectioris ingenii, Mariique junioris caede exasperatum,
divitiis, quas simul cum uxore dotis nomine acceperat non parsurum, ut ipsum impugna-
ret, turbasque excitaret ln civitate armis vixdum subacta. Corneliam igitur ab eo abalienare
studuit; qui conatus ut secus cessit, dotem ejus publicavit, ita caesarem, quippe quem nervo
privasset rerum gerendarum, ab omni novandi spe atque studio avocatum iri confisus; quod
se frustra sperasse cum ex Caesaris pontificii petitione cognosset, inaudita plane in ejus
aetatis adolescentulo, vel paene puero - tum demum de morte ejus cogitare coepit,
quem, nisi morte, innoxium sibi, reipublicaeque formae a se constitutae reddi posse jam

desperabat.

